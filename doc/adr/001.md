# ADR 1: Bruk av Open Policy Agent

## Kontekst
Flere andre team hos Novari benytter Open Policy Agent (OPA) for å håndtere tilgangsstyring i deres systemer. 
OPA tilbyr et enhetlig rammeverk for policyhåndtering som kan brukes på tvers av tjenester og verktøy, 
og gjør det mulig å unngå fragmenterte løsninger for tilgangskontroll.

I vårt prosjekt har vi behov for en løsning som:

* Støtter finmasket tilgangskontroll, inkludert komponent-, ressurs- og feltnivå.
* Gjør det mulig for brukerne selv å administrere tilganger via brukergrensesnitt i kundeportalen.
* Kan håndheve tilganger desentralisert i mange ulike tjenester.
* Er fleksibel nok til å fungere med en trestruktur hvor tilganger kan defineres på forskjellige nivåer. 
* Sikrer konsistens i tilgangshåndteringen på tvers av team og systemer. 

OPA kommer selv med et sterkt argument for å bruke OPA: 
> Stop using a different policy language, policy model, and policy API for every product and service you use. Use OPA for a unified toolset and framework for policy across the cloud native stack.

## Beslutning

Vi vil gjennomføre en POC med **Open Policy Agent (OPA)** som verktøy for tilgangsstyring i FINT-systemene for å få praktisk erfaring med OPA og for å se om det er et egnet verktøy.

## Status
**Beslutningen er akseptert.** Implementeringen vil starte med en pilotfase der vi innfører OPA i en POC for å validere 
løsningen. Dersom piloten lykkes, vil vi skalere opp bruken av OPA til resten av systemet.


## Konsekvenser

### Positive konsekvenser
* **Standardisering:** Vi får en enhetlig tilnærming til tilgangskontroll i avdelingen.
* **Skalerbarhet:** OPA er tilpasset for desentralisert håndheving av policyer og for distribuerte systemer.
* **Fleksibilitet:** Vi får et fleksibelt rammeverk som trolig er mer fleksibelt enn et spesialsyd egen løsning.
* **Gjenbruk:** Grensene mellom FINT og andre tjenester kan fremtidig bli mer flytende. OPA kan sikre en autorisasjonsløsning som kan brukes flere plasser. 
* **Redusert kompleksitet:** Vi slipper å håndtere policyene manuelt.

### Negative konsekvenser
* **Kompleksitet:** Utvikling må sette seg inn i og lære OPA.
* **Initial investering:** Det vil kreve tid og ressurser å implementere OPA i eksisterende systemer.

### Alternativer vi vurderte
* Bruk av et egendefinert hardkodet rammeverk for policyhåndtering.
  * Ulempe: Økt vedlikeholdskostnad og mangel på standardisering.